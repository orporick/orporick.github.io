---
layout: post
title: "Terza lettera ad una studentessa sulla matematica"
published: true
---


Cara P

ti scrivo questa mia lettera dopo un lungo periodo di silenzio, perdona questa mia assenza dovuta
alla vita ed alle sue deviazioni necessarie. [Nell'ultima lettera](http://orporick.github.io/2016/12/18/secondaletterasullamatematica/) abbiamo definito in modo formale le operazioni sui numeri naturali e concluso in un certo senso il primo tratto del 
nostro viaggio attraverso i numeri. Definiti infatti i numeri naturali abbiamo visto in classe come
sia possibile estendere il terreno verso sistemi numerici via via più ampi e potenti (interi,
razionali, reali). Questo metodo fu definito da David Hilbert (ricordi, ne abbiamo parlato in
classe) "genetico" in quanto mostra un modo di procedere per accrescimenti progressivi, partendo da
un nucleo e generalizzando via via le strutture. Ma prima di parlarne anche in queste nostre
chiaccherate al di fuori dell'aula vorrei, in questa breve lettera, soffermarmi su un altro problema
che abbiamo affrontato in classe e che ritengo abbastanza importante da meritare una ulteriore
riflessione. Mi riferisco al problema di come indicare i numeri naturali definiti in modo
assiomatico. Usare la notazione dataci dagli assiomi di Peano risulta pressoché impossibile per
numeri abbastanza grandi; solo per indicare il sesto numero dopo lo zero  dovrei dire il successore del successore
del successore del successore del successore del successore di zero, o, in simboli
$S(S(S(S(S(S(0))))))$. Risulta evidente la scomodità; inoltre essendo i naturali infiniti (lo
abbiamo dimostrato, ricordi?) non è neanche pensabile inventarsi un simbolo per ciascun numero,
avremmo bisogno di un vocabolario infinito. 

Per risolvere il problema usiamo comunemente una notazione molto semplice che funziona grosso modo
in questo modo:

1. Si danno dei simboli e dei nomi ai primi nove successori di zero; in questo modo posso indicare
   con un unico simbolo i primi dieci numeri (partendo da zero). I simboli, ben noti, sono $0, 1, 2,
   3, 4, 5, 6, 7, 8, 9$. Questi nove simboli (dieci se si include anche lo zero) sono sufficienti
   per costruire una notazione che indichi ciascun numero naturale
2. Per nominare i primi nove successori dello zero utilizziamo i simboli del punto precedente.
   Quindi

   $$ S(0) = 1$$
   
   $$ S(S(0)) = 2 $$
   
   $$ \ldots $$
   
   $$ S(S(S(S(S(S(S(S(S(0))))))))) = 9 $$
3. Per indicare il decimo successore dello zero si riparte da zero, ma si aggiunge un $1$ davanti,
   otttenendo $10$. I successivi nove numeri si ripetono uguali, sempre con un $1$ davanti, ovvero
   $11$, $12$ etc fino a $19$. 
4. Si va avanti in questo modo, incrementando di uno il simbolo più a sinistra ogni volta che si
   raggiunge il $9$ nel simbolo a destra. 
5. Quando anche il simbolo a sinistra raggiunge il $9$ si ricomincia da capo, ma usando questa volta
   tre simboli.

Per chiarire megli la questione si può 



