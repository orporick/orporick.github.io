---
layout: post
title: "Manifesto per un altro insegnamento della matematica"
published: true
tags: [matematica]
---

<div class="right"><i>Ho sognato che avevo disegnato dei tasti<br>
di pianoforte sul tavolo di cucina.<br>
Io suonavo sopra, erano muti.<br>
I vicini venivano ad ascoltare.</i><br>
<b>Tomas Tranströmer</b></div>


<br>
<hr class="style-eight">
<br>

Da quando insegno matematica a ragazzi e ragazze in età adolescenziale ho imparato a convivere con
il dubbio. Credo che i versi di Tranströmer qui citati rappresentino in modo preciso
il mio sentimento da insegnante. Io posso distintamente sentire una musica, a volte
strutturata, a volte spontanea, ma è una musica silenziosa, bisogna imparare prima di tutto a
sentirla, poi ad ascoltarla, infine a riprodurla. Ritengo che questa sia la sostanza del mio
mestiere.

Ho deciso di mettere in forma scritta gli assunti detti e quelli non detti della mia didattica per i
miei studenti e le mie studentesse e le loro famiglie. Questo manifesto, raccolta di intenti più che
di pratiche, mi aiuta a fissare alcuni punti per me importanti, frutto di molte ore passate tra dubbi,
ripensamenti, paure, convinzioni. Non vi è in questo documento alcuna pretesa di completezza,
originalità, efficacia, pertinenza. Non vi è completezza in quanto è un lavoro in corso
d'opera che forse non finirà mai e che richiede continue revisioni e ripensamenti. Non vi è
originalità in quanto molte delle cose qui scritte sono sicuramente pratica comune di tanti colleghi
e tante colleghe decisamente più capaci di me. Non vi è efficacia in quanto gli esiti di questa mia
didattica sono ancora molto dubbi, non sono sicuro che il mio approccio all'insegnamento porti più
vicino al nucleo fondante del fare matematica. Non vi è pertinenza in quanto molte delle idee che
esprimo in questo manifesto non sono specifiche della matematica, potrebbero essere declinabili in
altre materie.

Il manifesto si divide in otto punti espressi in modo incompleto e forzatamente sintetico. Ciascun
punto viene poi specificato con alcuni dettagli nel testo.

## La matematica è complessa nella forma e nella sostanza

## La matematica richiede pazienza
 
## La matematica richiede affezione 

## La matematica richiede fiducia

## La matematica è un ampio paesaggio

## La matematica è facilmente misurabile, difficilmente valutabile

## La matematica deve essere condivisa

## La matematica è spesso inutile, come la poesia



