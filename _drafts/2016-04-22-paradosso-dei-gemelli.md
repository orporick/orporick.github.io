---
layout: post
title: "Il paradosso dei gemelli"
tags: [fisica, lettera]
---

Carissima Rebecca

mi ha fatto piacere parlare stamattina; il sole, la partita di calcio
tra studenti e la nostra discussione sui paradossi ed i limiti del
pensiero. Faccio seguito in questa breve email per speficicare un po'
meglio uno dei paradossi che abbiamo visto in classe, quello dei
gemelli. L'intento non è tanto di rivederlo nel dettaglio, ma
mostrarti nella pratica quanto ti ho detto stamane: la presenza di un
paradosso in una teoria è una straordinaria occasione per rivedere la
nostra idea di reale e il nostro modo di percepire il mondo. Para
doxa, contro l'opinione, si diceva. Ed è questo il punto: i paradossi
rivelano il più delle volte un problema nella nostra testa, nelle
nostre convinzioni, non nella teoria che li ospita.

Considera, dunque, il digramma spazio tempo in figura.

