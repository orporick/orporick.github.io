---
layout: soluzioni
title: Fibonacci inaspettato
number: 4
---

Sia $A_n$ l'insieme delle combinazioni di $1$ e $2$ (descritte nel problema) che
danno come risultato $n$; dunque $a(n)$ è la cardinalità di $A_n$. Questo
insieme è costituito da combinazioni che terminano con $1$ e combinazioni che
terminano con $2$; indichiamo le prime con $A_n^1$ e le seconde con $A_n^2$. Se
agli elementi di $A_n^1$ togliamo l'uno finale, otteniamo tutte e sole le
combinazioni che danno $n-1$ come risultato (andrebbe dimostrato, ma è
semplice). Stessa cosa con gli elementi di $A_n^2$, se togliamo il due finale
otteniamo tutte e sole le combinazioni che danno $n-2$ come risultato. Da questo
si vede subito che $a(n) = a(n-1) + a(n-2)$. Considerando poi che la sequenza
inizia con $1$ e $2$ otteniamo la tesi del problema, gli $a(n)$ seguono la serie
di Fibonacci.
