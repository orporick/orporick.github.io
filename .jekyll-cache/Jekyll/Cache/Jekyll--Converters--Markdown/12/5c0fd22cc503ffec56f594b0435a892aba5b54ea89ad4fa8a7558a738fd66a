I"q<p>Parlavo dello scorrere del tempo e c’è stato un periodo della mia vita in cui ho
avuto la presunzione di ritrarlo in formule e teoremi, di fissarlo nero su
bianco su una rivista di fisica mediocre e dimenticata. I giorni di esilio sono
tutti uguali (avrei detto isomorfi, da giovane), ci si accorge della differenza
nei dettagli di un vestito, nella scadenza delle lezioni senza aula, nel
messaggio di una voce amica. Piccoli orologi imperfetti, stiamo imparando ad
usare al posto del calendario il tentativo dell’oleandro di fiorire, l’esito del
travaso del basilico, la scadenza non rispettata dei un appuntamento telefonico.
Un mondo senza tempo è un mondo senza aritmetica; rimane lo spazio e
l’inesorabile geometria di una casa imparata a memoria. Le mattine di corridoi,
scarpe, scale, corse, lavagne, errori e riscatti, un caffè forse rubato al suono 
della campanella; le scadenze quotidiane di una vita sono sostituite dal rigido 
rettangolo di un monitor, un piano euclideo dove si perdono le curvature di un
volto e tutto viene ridotto a pochi assiomi, qualche angolo, rette solo
apparentemente infinite. In lontananza si sente parlare di ripartenza, e il
suono incessante delle macchine che triturano tutto di cui parlava WS.</p>

<p>Immagino le aule vuote, le lavagne rimaste in attesa, mi chiedo inutilmente se
se sia finito il gesso in 4N, se l’armadio di 3C sia ancora
pieno delle loro cose, quali volti nuovi accoglieranno i banchi di 5H.</p>

<p>Aspettavo
un tempo nuovo, ma forse aveva ragione Gödel a cercare linee chiuse nel suo
strano universo. Torneremo al punto di partenza e non avremo imparato nulla.</p>

:ET