I"C<div class="right"><i>... per Whitman e Francesco d’Assisi, che scrissero già questa poesia,<br />
per il fatto che questa poesia è inesauribile<br />
e si confonde con la somma delle creature<br />
e non arriverà mai all’ultimo verso</i><br />
<b>Joege Luis Borges </b></div>

<p><br /></p>
<hr class="style-eight" />

<p><br /></p>

<p>Caro Francesco, la notte è iniziata e, come spesso succede, mi ha portato la tua
voce inventata. Tua sorella ha ancora la febbre ed ogni
tanto mi chiama, il sonno stanotte tarderà come altre volte, ho quindi trovato
un po’ di tempo e di coraggio per provare a rispondere, o
almeno cominciare<sup id="fnref:1"><a href="#fn:1" class="footnote">1</a></sup>, alla domanda che con periodica curiosità ogni tanto mi
poni: di cosa parlano tutti questi libri che mi seppelliscono
(o riparano) durante la notte? La risposta breve (e quindi disonesta) è che
parlano di idee che un tempo ho ritenuto importanti, talmente importanti da
ridurre la mia vita ad una ricerca costante, senza sosta o speranza. Oggi, sarà forse il
tempo che è rimasto impigliato nella mia barba bianca, ho rallentato il passo,
mi accontento di intuire più che di capire. Dei libri che ho letto conservo il
ricordo, di quelli che leggerò la curiosità, poco altro. Però, tra tutti questi panorami che
mi hanno tenuto compagnia, uno in particolare credo che meriti una risposta più
dettagliata, un orizzonte a cui ho dedicato i miei anni incerti di studente. 
Ecco dunque il motivo di questa mia lettera, raccontarti,
brevemente e parzialmente, un’idea che mi ha tenuto sveglio per molte notti
simili a questa.</p>

<p>La storia parte da molto lontano, ma se vogliamo trovare un punto di partenza
potrebbe essere la conferenza tenuta da <a href="https://www.equipes.lps.u-psud.fr/Montambaux/histoire-physique/Kelvin-1900.pdf">Lord
Kelvin</a>
il 27 aprile del 1900, anno memorabile e simbolo di una nuova rinascita. Per
capire il contenuto di quella conferenza bisogna guardare al panorama
scientifico del secolo appena concluso, in particolare all’edificio che la
Fisica aveva eretto con fatica e dedizione. Banalizzando, tre erano i pilastri
su cui si reggeva l’intera conoscenza delle leggi fisiche della natura:</p>

<ol>
  <li>la meccanica nella sua formulazione newtoniana, un’incredibile teoria che pur
presentando ancora alcune incertezze sembrava un monumento di incredibile
solidità;</li>
  <li>la termodinamica le cui applicazioni pratiche avevano rivoluzionato interi
continenti;</li>
  <li>l’elettromagnetismo, il risultato di uno sforzo collettivo riassunto da
Maxwell nelle sue famose equazioni.</li>
</ol>

<p>In particolare l’elettromagnetismo sembrava rappresentare un
successo straordinario culturale e tecnologico e avevo aperto ad un’idea fondamentale che rimarrà nelle vibrazioni più profonde 
della fisica fino ai giorni nostri: l’esigenza di unificare le teorie, di
ridurre ad un nucleo fondamentale la conoscenza collegando ed accorpando quante
più leggi e fenomeni possibili. Il monumentale lavoro di Maxwell (e di altri ed
altre a cui la storia non ha dato un volto così noto) fu proprio questa
unificazione concettuale. I campi elettrici e magnetici, fino ad allora ritenuti
fenomeni non correlati, potevano essere descritti con una singola teoria di
campo. E, dal mio punto di vista ancora più importante, questa teoria includeva una spiegazione
elegante, plausibile e funzionante della luce, un fenomeno da sempre difficilmente
inquadrabile.</p>

<p>I fisici di fine secolo erano dunque
impegnati non solo a consolidare, sistemare ed applicare questi domini
della fisica, ma erano interessati alle loro intersezioni ed alla ricerca incessante di altre possibili compenetrazioni. 
In questo spirito, meccanica e termodinamica erano già state oggetto di varie
unificazioni concettuali che, semplificando, possiamo identificare con la
meccanica statistica dello stesso Maxwell e dello sfortunato
<a href="https://books.google.it/books/about/L_atomo_di_Boltzmann.html?id=RfArAAAACAAJ&amp;source=kp_book_description&amp;redir_esc=y">Boltzmann</a>.
Rimanevano invece terreno ancora incerto di ricerca le intersezioni tra elettromagnetismo e
meccanica e tra elettromagnetismo e termodinamica. Esattamente di queste due
indagini parla, quella mattina di aprile, Lord Kelvin. Egli analizza lo stato
della situazione e mette in guardia la comunità scientifica su due possibili
<em>nuvole</em> all’orizzonte. Lo spirito dell’intervento è ottimista, ma in realtà
quelle nuvole si trasformeranno nell’arco di pochissimi anni in temporali che
mineranno le basi della conoscenza fisica classica (e non solo) e
porteranno alle due grandi rivoluzioni scientifiche del ‘900: la relatività e la
fisica quantistica. Lo spazio di questa lettera è limitato, la nascita della
fisica moderna, che ho fatto arbitrariamente coincidere con la conferenza di
Kelvin, è un terreno troppo vasto; vorrei quindi limitarmi all’idea di fondo che portò
alla nascita della relatività provando a mostrarti (era lo scopo iniziale di
questa lettera) la natura di una delle due nuvole presagite da Kelvin, in cosa
meccanica ed elettromagnetismo sembravano produrre attrito se avvicinate. Per
farlo userò una situazione ideale apparentemente lontana ma che tenterò di
chiarire in seguito (l’idea di questa partenza la devo ad <a href="https://www.bollatiboringhieri.it/libri/arthur-s-eddington-spazio-tempo-e-gravitazione-9788833902876/">Arthur S.
Eddington</a>.</p>

<p>Immagina dunque di trovarti in presenza di un fiume in cui l’acqua scorre
idealmente ad una velocità costante $v$. Immagina tre punti $A$, $B$ e $C$ 
sulle sponde del fiume (perdonerai le mie scarse capacità artistiche) ed
immagina di voler cronometrare i tempi che impieghi ad andare da $A$ a $B$ e
ritorno e da $A$ a $C$ e ritorno.</p>

<p align="center"> 
<img width="500" src="http://localhost:4000/images/fiume.png" />
</p>

<p>La prima nuotata è dunque in direzione della
correnta (nello stesso verso all’andata e nel verso contrario al ritorno); la
seconda nuotata è invece in direzione perpendicolare alla corrente stessa.</p>

<script type="math/tex; mode=display">t_{AB} = \frac{L}{c+v}</script>

<script type="math/tex; mode=display">t_{BA} = \frac{L}{c-v}</script>

<script type="math/tex; mode=display">t_{ABA} = \frac{2L}{c\left(1-\frac{v^2}{c^2}\right)}</script>

<script type="math/tex; mode=display">v^2 t_{AC}^2 + L^2 = c^2 t_{AC}^2</script>

<script type="math/tex; mode=display">t_{AC} = \frac{L}{c\sqrt{1-\frac{v^2}{c^2}}}</script>

<script type="math/tex; mode=display">t_{ACA} = \frac{2L}{c\sqrt{1-\frac{v^2}{c^2}}}</script>

<script type="math/tex; mode=display">\frac{t_{ACA}}{t_{ABA}} = \sqrt{1-\frac{v^2}{c^2}}</script>

<p><a href="https://history.aip.org/exhibits/gap/PDF/michelson.pdf">Michelson e Morley</a></p>

<p><br /></p>
<hr class="style-eight" />

<div class="footnotes">
  <ol>
    <li id="fn:1">
      <p>L’idea di raccontare la relatività tramite delle lettere scritte a mio figlio Francesco gira nella mia testa da diversi anni. Alcune, come questa, le ho scritte realmente, alcune le ho immaginate dettagliatamente, di altre ancora ho solo una vaga idea di contesto e contenuto. C’è stato anche un momento della mia vita in cui ho pensato di sistemare il tutto e provare a tirarne fuori un progetto editoriale; la consapevolezza dei miei vasti limiti e di un panorama già denso di opere sull’argomento a cui non avrei aggiunto nulla mi ha fatto desistere dall’idea. Ho pensato dunque di mettere qui sopra questa prima lettera come contributo didattico per i miei studenti e le mie studentesse di quinta, figli e figlie in prestito; troveranno infatti in queste poche righe gli argomenti con cui abbiamo iniziato questo viaggio in classe, nella speranza (sempre) che possano essere il punto di partenza per personali approfondimenti. <a href="#fnref:1" class="reversefootnote">&#8617;</a></p>
    </li>
  </ol>
</div>
:ET