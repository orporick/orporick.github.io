I"YG<p>Cari ragazzi e care ragazze. Cerco di mantenere in questa pagina un po’ di
ordine sui materiali che vi sto proponendo in questi giorni di sospensione della
didattica. Non consideratelo come un posto definitivo, ma come un ripiano
provvisorio in cui appoggiare proposte e pensieri in questi giorni di strana
lontananza. Per la ratio del mio discorso vi ho già scritto <a href="http://orporick.github.io/lettere/2020/03/04/lettera-dall-esilio-ai-miei-studenti-ed-alle-mie-studentesse/">una lettera</a> ed un
<a href="https://www.youtube.com/watch?v=-oXT8P8NR34">video</a> come punti di partenza.</p>

<p>Di seguito, dopo un riassunto dei metodi che avete per contattarmi, riporto
classe per classe gli argomenti che vi chiedo di rivedere, i materiali (scritti,
video etc) che ho predisposto per voi, alcuni suggerimenti su compiti da fare
(non sono prescrittivi, fateli se ve la sentite; sono pensati per farvi cercare
e ragionare, un buon modo per passare il tempo in giorni complessi).</p>

<p><br /></p>
<hr class="style-eight" />

<p><br /></p>

<h1 id="contatti">Contatti</h1>

<p>Potete raggiungermi in qualsiasi momento e per qualsiasi motivo (domande, dubbi,
condivisioni, hey prof posso andare in bagno etc etc) tramite i miei soliti
canali che per vostra comodità riassumo qui</p>

<ul>
  <li><a href="mailto:riccardo.giannitrapani@liceomarinelli.edu.it">email ufficiale della scuola</a></li>
  <li>Google Hangouts (quando sono collegato, usate l’email ufficiale della scuola)</li>
  <li><a href="https://twitter.com/orporick">twitter</a></li>
  <li><a href="https://www.youtube.com/channel/UCbGXVD3e3aSiZTSCX-_R77Q">Canale YouTube</a>
  (trovate un po’ di video)</li>
  <li><a href="https://www.facebook.com/riccardo.giannitrapani">facebook</a> (se proprio dovete, è un canale che non uso volentieri)</li>
  <li>tramite Campus Virtuale della scuola</li>
  <li>telefono, whatsapp, telegram (a richiesta privata)</li>
</ul>

<p><br /></p>
<hr class="style-eight" />

<p><br /></p>

<h1 id="materiale-generale">Materiale Generale</h1>

<ul>
  <li><a href="https://youtu.be/jAkPa1ETsQM">Videolezione: matematica delle epidemie</a></li>
  <li><a href="http://orporick.github.io/lettere/2018/03/05/lettera-su-un-ragionamento/">Lettera sul modello SIR</a></li>
  <li>
    <p><a href="http://orporick.github.io/lettere/2018/02/24/lettera-ad-una-mia-studentessa-sulla-liberta/">Lettera sulla crescita esponenziale</a></p>
  </li>
  <li><a href="https://www.youtube.com/watch?v=S9wlhlH2gAI">Introduzione alla programmazione - Parte I</a></li>
  <li><a href="https://www.youtube.com/watch?v=67-lARJpIs8">Introduzione alla programmazione - Parte II</a></li>
  <li><a href="https://www.youtube.com/watch?v=n48HGs55Rn8">Introduzione alla programmazione - Parte III</a></li>
</ul>

<h1 id="terza-c">Terza C</h1>

<p>Vi chiedo di concentrarvi sull’ultimo argomento visto, cioè l’introduzione alla
gravitazione universale. Provate per conto vostro a rivedere la transizione tra
il sistema geocentrico e quello eliocentrico, date un’occhiata alle biografie di
Tolomeo, Copernico, Giordano Bruno, Galileo e Newton, trovate molto materiale in
rete. Ridate una letta agli appunti, alla suggestione  dell’inverso del
quadrato della distanza dalla terza legge di Keplero</p>

<h2 id="video">Video</h2>

<ul>
  <li><a href="https://youtu.be/GZKpHXazycg">Gravitazione Universale</a></li>
  <li><a href="https://youtu.be/Rk-pqz-tsEM">Momento angolare ed energia potenziale gravitazionale</a></li>
  <li><a href="https://www.youtube.com/watch?v=voEnq4poeCU">Alcune conseguenze della legge di gravitazione</a></li>
  <li><a href="https://www.youtube.com/watch?v=rDPWYbLO6dU">Sidereus Nuncius e piccola esplorazione spaziale</a></li>
  <li><a href="https://www.youtube.com/watch?v=9s6qhRDMRFo">Velocità orbitale e trasferimento orbitale</a></li>
  <li><a href="https://www.youtube.com/watch?v=1cJIq_NnHho">Applicazioni all’astrofisica - 1</a></li>
  <li><a href="https://www.youtube.com/watch?v=PlVUShw8J4Q">Applicazioni all’astrofisica - 2</a></li>
  <li><a href="https://youtu.be/rnptxGje5v4">Esercizio sulla gravitazione</a></li>
  <li><a href="https://www.youtube.com/watch?v=VTvEdtsDh8k">Riassunto gravitazione</a></li>
  <li><a href="https://www.youtube.com/watch?v=0b3abjZdPKc">Costruire una Delta-V map</a></li>
  <li><a href="https://www.youtube.com/watch?v=kmrKBrApamY">Introduzione alla termodinamica</a></li>
  <li><a href="https://www.youtube.com/watch?v=HlgYLmT2vUk">Natura meccanica della temperatura</a></li>
  <li><em>Letture</em>
    <ul>
      <li><a href="http://orporick.github.io/lettere/2017/02/27/letterauniverso/">Esopianeti</a> (solo la prima parte)</li>
      <li><a href="http://orporick.github.io/lettere/2018/05/28/lettera-sulle-maree/">Forze di marea</a></li>
    </ul>
  </li>
</ul>

<p><br /></p>
<hr class="style-eight" />

<p><br /></p>

<h1 id="quarta-n">Quarta N</h1>

<p>Per quanto riguarda fisica, vista lunga pausa, dichiaro terminata la parte
sull’ottica geometrica (mancavano solo alcune applicazioni a strumenti composti
che, sebbene interessanti, possiamo con tranquillità saltare) e rimando all’anno
prossimo l’ottica fisica (ha più senso svilupparla nel contesto delle onde
elettromagnetiche che vedremo, appunto, in quinta). Appena torniamo inizieremo
il nuovo argomento, cioè la nascita delle teorie di campo. Al momento
sospendiamo, se la pausa verrà prolungata allora inizieremo virtualmente ad
andare avanti.</p>

<p>Per quanto riguarda matematica direi che vi potete concentrare sul ripasso ed il
consolidamento del calcolo combinatorio e della teoria delle probabilità.
Abbiamo fatto quasi tutto, manca solo la formula di Bayes (vedi dopo) ed un po’
di applicazioni a problemi e paradossi complessi. Al momento potete dare
un’occhiata agli appunti ed al libro, vi ho anche inserito alcuni video e
continuerò a farlo, quindi rimanete collegati.</p>

<h2 id="video-1">Video</h2>

<h3 id="matematica">Matematica</h3>
<ul>
  <li><a href="https://www.youtube.com/watch?v=L8nbrfrAlvw">Ripasso del calcolo cobinatorio</a></li>
  <li><a href="https://www.youtube.com/watch?v=2sawn5v0JgE">Ripasso del ripasso di probabilità</a></li>
  <li><a href="https://www.youtube.com/watch?v=DW6Ay7TljC0">Introduzione alla formula di Bayes</a> (è un argomento nuovo, date un’occhiata per cominciare ad orientarvi, non è difficile).</li>
  <li><a href="https://www.youtube.com/watch?v=1SiS1XUQcKY">Esecizi di probabilità 1</a></li>
  <li><a href="https://www.youtube.com/watch?v=Wj-K61EIaLQ">Esercizi di probabilità 2</a></li>
  <li><a href="https://www.youtube.com/watch?v=QcdUCuNtCeQ">Introduzione all’analisi</a></li>
  <li><a href="https://www.youtube.com/watch?v=ukzdlsD7ZIU">Primi passi nell’analisi di funzioni reali</a></li>
  <li><a href="https://www.youtube.com/watch?v=3nyKxk1t-EE">Funzioni iniettive e suriettive</a></li>
</ul>

<h3 id="fisica">Fisica</h3>

<ul>
  <li><a href="https://www.youtube.com/watch?v=H9Hc2tv2hRI">Introduzione alla fluidodinamica</a></li>
  <li><a href="https://youtu.be/gnngIgaKCFI">Esercizio di fluidodinamica</a></li>
  <li><a href="https://www.youtube.com/watch?v=daC1IoPYsXs">Introduzione alla teoria dei campi</a></li>
  <li><a href="https://www.youtube.com/watch?v=v1ScMRGFyBw">Introduzione al campo gravitazionale</a></li>
</ul>

<h2 id="letture">Letture</h2>

<ul>
  <li><a href="http://orporick.github.io/imperfezioni/2015/03/04/problema-di-probabilita-in-5g/">Problema di probabilità</a></li>
  <li><a href="http://orporick.github.io/lettere/2017/12/19/lettera-sulla-probabilita/">Paradosso di Monty Hall</a></li>
</ul>

<p><br /></p>
<hr class="style-eight" />

<p><br /></p>

<h1 id="quinta-h">Quinta H</h1>

<p>Prima di tutto un pensiero alla prova ESC che, son sicuro, inizia a crearvi
qualche pensiero: rimango dell’idea che per tutti voi,
ragazzi e ragazze, sarà una passeggiata, anche dopo questa pausa forzata. Avete
lavorato molto in questi tre anni, non avete motivo di scoraggiarvi. Anzi, avete
adesso l’occasione di mostrare la vostra consapevolezza della prova, la vostra
determinazione ed il vostro senso di responsabilità. Come sapete bene per quanto
mi riguarda l’esame lo avete già superato ampiamente, adesso si tratta solo di
fare uno sforzo finale per rendere questa cosa universale.</p>

<p>Per quanto riguarda fisica vi chiedo di fare un ripasso di tutto
l’elettromagnetismo usando il libro, gli appunti, e lo <a href="../documents/em.pdf">schema che vi ho passato
tempo fa</a>. Ripassate inoltre l’introduzione al k-calculus
di Bondi e in generale la relatività ristretta (vi ho messo dei video, vedi
oltre). Potete studiare sugli appunti e per la primissima discussione sul
problema potete fare riferimento a questa <a href="http://orporick.github.io/lettere/2020/01/17/lettera-ad-un-figlio-su-un-idea/">mia
lettera</a>. Temo che vista la pausa prolungata salterà l’introduzione alla
relatività generale che vi avevo promesso, se ci sarà tempo la proporrò
eventualmente in un paio di incontri pomeridiani (alla riapertura delle attività
didattiche ovviamente) a cui parteciperà solo chi ha qualche interesse in merito
(e quindi non includerò nel programma consuntivo di fine anno). Ho
messo infine nella sezione video (vedi oltre) alcuni video introduttivi alla fisica
moderna che feci qualche anno fa; la parte di relatività dovrebbe esservi
familiare, iniziate ad annusare anche la parte sulla fisica quantistica che sarà
il prossimo (e probabilmente ultimo) argomento (astrofisica e cosmologia temo
salteranno, potrei fare come per la relatività generale delle lezioni
pomeridiane facoltative senza appesantire il programma finale). Vedremo quel che
riusciremo a fare, il mio impegno era e rimane quello di portarvi sereni
all’esame senza tralasciare però la parte culturale del discorso.</p>

<p>Per quanto riguarda matematica fate un ripasso generale di tutta l’analisi reale
vista fino ad ora (limiti, derivate, integrali); vi ho aggiunto due video sul
calcolo numerico che non abbiamo visto in classe, iniziate ad orientarvi.
Prossimi argomenti (che spero di fare in classe con voi, altrimenti troveremo un
modo qui sopra) saranno il calcolo di volumi (facile), gli integrali impropri (facile) e le equazioni
differenziali, che però taglierò molto. Rimanete con le orecchie dritte.</p>

<h2 id="video-2">Video</h2>

<h3 id="matematica-1">Matematica</h3>
<ul>
  <li><a href="https://www.youtube.com/watch?v=bn7HxSwQYfI">Sviluppo in serie di Taylor di una funzione</a></li>
  <li><a href="https://www.youtube.com/watch?v=ojYzSAJSG_8">Metodo di Newton per la ricerca approssimata di zeri di una funzione</a></li>
  <li><a href="https://www.youtube.com/watch?v=XSfbSO5bjtw">Metodo dei trapezi per l’approssimazione di un integrale definito</a></li>
  <li><a href="https://www.youtube.com/watch?v=PjRsNqdms_w">Integrali Impropri</a></li>
  <li><a href="https://www.youtube.com/watch?v=rkJrO-wWid4">Calcolo di volumi con integrali impropri</a></li>
  <li><a href="https://www.youtube.com/watch?v=sBHmUs_MJI4">Esercizi su integrali</a></li>
  <li><a href="https://youtu.be/_FEXvt1TcWg">Equazioni differenziali - Parte I</a></li>
  <li><a href="https://youtu.be/vRT-yv1aZh8">Esercizi su equazioni differenziali del primo ordine</a></li>
  <li><a href="https://youtu.be/5jcSiTgNZKQ">Equazioni differenzali - Parte II</a></li>
  <li><a href="https://www.youtube.com/watch?v=30akGUzidDM">Esercizio su equazioni differenziali del secondo ordine</a></li>
  <li><a href="https://www.youtube.com/watch?v=EVVyXoQV7Ok">Equazioni differenziali applicate ai circuiti elettrici</a></li>
  <li><a href="https://www.youtube.com/watch?v=s4bCHM4-56w">Calcolo del volume del toro con gli integrali</a></li>
</ul>

<h3 id="fisica-1">Fisica</h3>
<ul>
  <li><a href="https://www.youtube.com/watch?v=Klv2-67naQY">Introduzione al k-calculus (parte prima)</a></li>
  <li><a href="https://www.youtube.com/watch?v=AfhyyH3HG84">Relatività, simultaneità, paradosso dei gemelli</a></li>
  <li><a href="https://youtu.be/yQ35fZzR4xs">Relatività, composizione delle velocità e trasformazioni di Lorentz</a></li>
  <li><a href="https://www.youtube.com/watch?v=DF4wShAIbEk">Un semplice esercizio di cinematica relativistica</a></li>
  <li><a href="https://www.youtube.com/watch?v=esiXpSvct_A">L’invariante spaziotemporale</a></li>
  <li>Cenni sui cenni sulla crisi della fisica classica (video vecchi):
    <ul>
      <li><a href="https://www.youtube.com/watch?v=uH7dimfmhDY">parte1</a></li>
      <li><a href="https://www.youtube.com/watch?v=-vgiI3hz9xU">parte2</a></li>
      <li><a href="https://www.youtube.com/watch?v=CTo-tSOBlfA">parte3</a></li>
      <li><a href="https://www.youtube.com/watch?v=3GdYpn6fTXY">parte4</a></li>
    </ul>
  </li>
</ul>

<p><br /></p>
<hr class="style-eight" />

<h1 id="compiti-in-classe-senza-classe">Compiti in classe senza classe</h1>

<p>Diamo valore (o almeno proviamoci) a questo tempo di esilio personale. Chiedo ad
ognuno ed ognuna di voi di mostrare la propria trasformazione (di cui vi parlo
da tanto tempo) da obbligo a senso del dovere. Del primo mi interessa poco, del
secondo invece dobbiamo fare bandiera del nostro agire quotidiano. Quello che vi
chiedo è semplice; guardate i video, venite ai (pochi) incontri live che stiamo
programmando, date un’occhiata al libro, parlate tra di voi (soprattutto questo)
con ogni mezzo disponibile, cercate di capire i concetti chiave, confrontatevi
con qualche problema. Non ho più una classe dove dipingere acquarelli nella
solitudine del compito in classe, ci dobbiamo accontentare di altro. La scuola
che conoscevamo non c’è più, per adesso almeno, inventiamone una nuova. Per
darmi modo di valutarvi vi chiedo di scrivermi; qui sotto vi lascio, divisi per
classe, dei possibili spunti. Non vi fermate a questi, cercate di approfondire o
affrontare problemi connessi, collegati o aderenti al discorso. Leggerò e
valuterò tutto quello che mi manderete. Se non ve la sentite ancora di gestire
un compito di questo tipo, prendete il libro, scegliete degli esercizi, fateli,
fotografateli e mandatemeli. Va bene anche questo, in tempo di esilio. Cogliete
questa occasione, i confini sono incerti, scavalcate e provate a camminare con
gambe vostre. Non ha importanza se inciamperete, ci sono io a darvi una mano.
Sempre.</p>

<p>Aspetto i vostri compiti in classe senza classe.</p>

<h2 id="terza-c-1">Terza C</h2>
<ol>
  <li>Leggete, interpretate e spiegate il corollario 7 di pag 108 di <a href="https://archive.org/details/IsaacNewtonPrincipiaEnglish1846/page/n113/mode/2up">questa versione
 dei Principia di Newton</a>. Come si collega a quanto visto in classe?</li>
  <li>Usando i concetti spiegati nei video provate a “progettare” una missione su
Marte; in particolare trovate tutte le velocità delle orbite di partenza e
arrivo, le caratteristiche dell’orbita di trasferimento e la durata del
viaggio.</li>
  <li>Trovate in rete tutti i dati (masse, periodi, raggi delle orbite) degli otto
pianeti del sistema solare e verificate numericamente la terza legge di
Keplero</li>
  <li>Applicate la legge di gravitazione universale per proporre un modello
semplificato di galassia. Confrontate con dati reali.</li>
</ol>

<h2 id="quarta-n-1">Quarta N</h2>

<h3 id="matematica-2">Matematica</h3>

<ol>
  <li>Provate a determinare la probabilità che due persone su un autobus abbiano il
compleanno lo stesso giorno (fate voi una stima del numero di persone). Come
cambia la domanda (e quindi la risposta) nel caso si richieda che siano nate
lo stesso giorno e lo stesso anno?</li>
  <li>Ricordando la discussione fatta in classe per introdurre il concetto di
probabilità da un punto di vista teorico, provate a leggere questa
<a href="https://archive.org/details/Sapere740/mode/2up">intervista a Bruno de
Finetti</a> e commentate le
parti che vi sono chiare (questo è un compito difficile, ma siamo alla base
concettuale della teoria, provate a fare uno sforzo).</li>
  <li>Studiate bene il paradosso di Monty Hall (vedi sopra nelle letture
consigliate) e trovate un’argomentazione forte che non usi la matematica per
convincere qualcuno della soluzione.</li>
  <li>Scegliete un gioco d’azzardo qualunque e studiatene le caratteristiche da un
punto di vista probabilistico (probabilità di vincere, di perdere, vale la
pena giocare etc.)</li>
</ol>

<h3 id="fisica-2">Fisica</h3>

<ol>
  <li>Procuratevi online una copia delle Opticks di Newton (se non trovate
scrivetemi) e leggete, analizzate e discutete almeno 3 delle queries che si
trovano in fondo all’opera.</li>
  <li>Sulla base della lezione sulla fluidodinamica provare a dare una spiegazione
“artigianale” della forma a fungo assunta dalla “nuvola” di un’esplosione (per
esempio di un ordigno nucleare)</li>
</ol>

<h2 id="quinta-h-1">Quinta H</h2>

<ul>
  <li>Orientatevi nella lettura (anche non completa) <a href="https://einsteinpapers.press.princeton.edu/vol2-trans/154">dell’articolo del 1905 di
  Einstein</a>.
  Mandatemi i vostri commenti su quel che avete capito, con parole vostre, in
  relazione all’introduzione della relatività che abbiamo fatto in classe.</li>
  <li>Provate anche a dare un’occhiata <a href="https://einsteinpapers.press.princeton.edu/vol2-trans/266">all’articolo del 1907</a>.
Senza entrare obbligatoriamente nei dettagli tecnici (se volete potete farlo
ovviamente), a cosa sta pensando Einstein due anni dopo l’annus mirabilis del
1905? Su quali linee si sta indirizzando la sua ricerca?</li>
  <li>Calcolate il volume di un toro (ciambella per intenderci) sapendo raggio
  interno e raggio esterno</li>
  <li>Usate i metodi numerici visti nei video per trovare un valore approssimato di
  $\pi$. Provate a trovare due modi diversi e confrontate le due
  approssimazioni.</li>
  <li>Cercando i valori del campo magnetico terrestre (usate un valore medio), fate
  una stima della velocità minima che deve avere un protone che arriva dallo
  spazio  per poter arrivare sulla Terra.</li>
  <li>Guardate il video sui modelli SIR per le epidemie all’inizio di questa pagina
  e provate a riscrivere le equazioni usando le derivate. Cosa potete dire
  dell’eventuale soluzione?</li>
</ul>

:ET