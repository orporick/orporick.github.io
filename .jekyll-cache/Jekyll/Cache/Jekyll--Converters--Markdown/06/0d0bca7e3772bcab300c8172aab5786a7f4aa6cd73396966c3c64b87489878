I"<p>Capita che il tempo riesca a trovare spazio in alcune foto; si ferma, riproduce 
per sempre un gesto, uno sguardo, l’impressione di un movimento inventato o immaginato.
Stamane durante un compito in classe ho proiettato due foto trovate per caso,
due immagini in bianco e nero in cui il tempo ha deciso una pausa. Einstein e de Sitter
discutono davanti ad una lavagna nel 1932, evidenti i segni della relatività
generale ed il seme della loro collaborazione. Nella prima immagine sembrano
entrambi pensierosi, quasi incerti. La seconda, più dinamica, mostra Einstein
indicare qualcosa sulla lavagna, un gesto che sembra alludere ad una
spiegazione, de Sitter guarda con le mani in tasca, pare quasi di sentirlo
annuire. Sullo sfondo, in entrambe le foto, l’immancabile lavagna, l’eterno
spazio dove la matematica diventa polvere. E mentre i ragazzi e le ragazze
costruivano le loro incertezze e le loro speranze sul foglio, quell’infinito
piano d’ardesia testimoniava, nel tempo e nello spazio, un piccolo nucleo di
passione, qualcosa che è rimasto. In questa piccola immortalità io fondo il mio
credo.</p>

<p align="center">
<img src="http://localhost:4000/images/einde1.jpg" />
</p>

<p align="center">
<img src="http://localhost:4000/images/einde2.jpg" />
</p>

:ET