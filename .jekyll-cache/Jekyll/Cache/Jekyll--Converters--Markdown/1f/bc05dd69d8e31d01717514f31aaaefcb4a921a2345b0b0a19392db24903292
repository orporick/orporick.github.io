I"j<p>Ci siamo, la prima imperfezione del nuovo anno scolastico. Carissimi
studenti e studentesse di 5C, stamattina abbiamo perso 45 minuti per
risolvere un esercizio alla lavagna mentre ne bastavano 2 di minuti
(prof, abbiamo perso? Ha perso, noi siamo stati zitti zitti ed
attoniti al nostro posto. Va bene, ho perso 45 minuti). Mentre buttavo
la spazzatura stasera mi è venuta in mente la soluzione banale al
problema di stamane, mi scuso tantissimo per avervi fatto perdere
tempo. A parziale risarcimento ecco la strada semplice, il disegno
riporta il problema geometrico</p>

<p><img src="/images/prob1.png" alt="My helpful screenshot" class="center-image" /></p>

<p>Se vi ricordate dovevamo calcolare</p>

<script type="math/tex; mode=display">\lim_{M\rightarrow B} \frac{\overline{MT}}{\overline{MC}}</script>

<p>Con la scelta dell’incognita $x$ proposta in classe siamo arrivati
perdendo un sacco di tempo ad un limite piuttosto complicato (lo avete
fatto? Io si, mentre pulivo la lettiera dei gatti; in realtà è
abbastanza semplice anche quello. Ne parliamo in classe.).</p>

<p>Invece bastava prendere come incognita $x$ l’angolo $M\widehat{B}T$. Infatti se</p>

<script type="math/tex; mode=display">x = M\widehat{B}T</script>

<p>si ha</p>

<script type="math/tex; mode=display">M\widehat{B}C = \frac{\pi}{4} - x</script>

<p>Inoltre, per le note proprietà dei triangoli rettangoli, considerando
i triangoli $MTB$ ed $MCB$ si poteva scrivere</p>

<script type="math/tex; mode=display">\overline{MT} = \overline{MB} \sin(x)</script>

<p>e</p>

<script type="math/tex; mode=display">\overline{MC} = \overline{MB} \sin(\frac{\pi}{4} - x)</script>

<p>Quando $M$ tende a $B$ l’angolo $x$ tende a zero ed in definitiva il
limite richiesto era</p>

<script type="math/tex; mode=display">\lim_{x\rightarrow 0} \frac{\overline{MB}\sin(x)}{\overline{MB}\sin(\frac{\pi}{4} - x)} =
\frac{\sin(x)}{\sin(\frac{\pi}{4} - x)}</script>

<p>che vale $0$ in quanto il numeratore si annulla ed il denominatore
tende a $\sin(\frac{\pi}{4}) = \frac{\sqrt{2}}{2}$.</p>

<p>Ecco, due minuti. Imperfezione temporale quella di stamattina. Alla prossima.</p>
:ET