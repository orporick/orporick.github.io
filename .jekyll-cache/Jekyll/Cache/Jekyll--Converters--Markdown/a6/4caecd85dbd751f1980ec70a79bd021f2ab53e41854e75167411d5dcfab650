I"ƒ<p>Cara CQ, ti immagino mentre dormi nel buio di una stanza accanto, i capelli color del
tempo confine di un volto consueto, il respiro copiato con pazienza dal
lenzuolo, la forma segreta del tuo corpo. Tu non sai quante notti ho studiato il
tuo contorno, profilo della mia insonnia, conforto dei tanti dubbi. Questi sono
giorni senza sorriso, giorni che ti scoprono pensierosa e fragile, aggrappata al
mondo ed alle cose, misurata nei gesti, con voce lontana. Sono giorni in cui mi
sento a volte inutile, a lato di una piccola paura che non sai gestire, che non
so togliere. Spesso, la notte, quando il sonno non arriva (per scelta o per
abitudine) ed i gatti esplorano la casa, alla tenue luce delle cose addormentate
mi siedo al tuo scrittoio per minuti, a volte per ore. Sento il rumore della tua
penna che scrive, posso quasi vederti curva sui tuoi quaderni, minuziosa
artigiana della parola. Penso allora a tutte le parole che mi hai scritto, a
tutta la strada che abbiamo fatto, alla casa con la veranda in cui ascoltavamo
lâ€™estate, alle tue pillole, al pianto di A.W., ad ogni singola carezza. Penso a
tutti i miei errori, al tuo perdono quotidiano, alla vastitÃ  che hai portato
nella mia vita. Vorrei togliere il peso dai tuoi occhi, riesco solo a scriverti
queste poche parole; io che ho immaginato di studiare lâ€™universo e le sue leggi
mi arrendo di fronte alla tua maestosa astronomia, ad ogni singola costellazione
sul tuo volto, alla linea precisa della tua schiena, alla saggezza delle tue
parole, al mestiere di scrivere che finalmente hai trovato.  Non pretendo piÃ¹ di
costruire cosmologie o teoremi, rinuncio ai mondi reali ed immaginari in cui
avevo fissato il mio esilio; mi basta, al mattino, guardarti di nascosto mentre
riordini i pensieri, parli con i gatti, ridi con AW, pensi a qualche altra
parola da fissare sul foglio, a volte tremando.</p>

<p>Le paure di questi giorni non le posso far sparire, tu sola sai come
fare; lâ€™unica cosa che posso dirti con stupide parole prolisse Ã¨ che io non ho
paura, vicino ho una donna dal nome segreto che armata di lancia riesce sempre a
fare e dire la cosa giusta. Anche se lei non lo sa.</p>

<p>R.</p>
:ET